{"text":"        <p> <span class=\"timestamp\" data-timestamp=\"28.726929\">00:28</span> ང་མར་བཀྲ་ཤིས་བདེ་ལེགས་ཞུ་རྒྱུ་ཡིན།<span class=\"timestamp\" data-timestamp=\"36.917396\">00:36</span>ང་ཚོའི་གནས་སྟངས་དེ་བཙན་བྱོལ་བ་ཆགས་ ནས་ཡོད་ཀྱང་། གཙོ་བོ་གདན་ས་གསུམ་གྱིས་མུ་མཐུད་ནས་སློབ་གཉེར་བརྒྱབ་སྡོད་ཀྱི་ཡོད། གཞིས་ཆགས་ཆེ་ཁག་དེ་དག་ཚུགས་སྐབས་གདན་ས་ཁག་རྒྱ་གར་ལྷོ་ཕྱོགས་ལ་བཙུགས་ཏེ། ད་ལྟའི་བར་དུ་ཁྱོད་ཚོས་སློབ་གཉེར་ཧུར་ཐག་བརྒྱབས་པ་ཧ་ཅང་ཡག་པོ་རེད། དངོས་ གནས་དྲང་གནས་ང་ཚོ་བོད་ཀྱིས་ངོམ་རྒྱུ་གཅིག་དེ་ནང་ཆོས་ཀྱི་ཤེས་ཚད་ཡིན། </p><p>འདོན་པ་བཏོན་སྡོད་པ་དང་། སྨོན་ལམ་བརྒྱབ་སྡོད་པ་ལྟ་བུ་གཅིག་པུ་མིན་པར། གཞུང་ཆེན་བཀའ་པོད་ལྔ་ལ་སློབ་གཉེར་བརྒྱབ། གཙོ་བོ་གཅིག་ཚད་མ་རིག་པར་སློབ་སྦྱོང་ བྱས་ནས། གནས་ཚུལ་ཅི་ཞིག་ཡིན་ཡང་བཅོམ་ལྡན་གྱིས། དགེ་སློང་དག་གམ་མཁས་རྣམས་ ཀྱིས།། བསྲེགས་བཅད་བརྡར་བའི་གསེར་བཞིན་དུ།། ལེགས་པར་བརྟགས་ལ་ང་ཡི་བཀའ།། བླང་བར་བྱ་ཡི་གུས་ཕྱིར་མིན།། ཞེས་གསུངས་པ་ལྟར། བཅོམ་ལྡན་འདས་ཀྱི་བཀའ་དེ་དག་ ལ་བསྲེགས་བཅད་བརྡར་གསུམ་གྱིས་ཞིབ་འཇུག་བྱེད་པ་མ་གཏོགས། བཅོམ་ལྡན་འདས་ཀྱི་ བཀའ་རེད་ཅེས་ཚིག་ཕལ་བ་ཞིག་གིས་བཤད་ན་&quot;རྨོངས་དད་&quot;ལྟ་བུ་བྱ་རྒྱུ་མེད་ཅེས་ </p><p>གསུངས་འདུག་པ་ལྟར། ཀླུ་སྒྲུབ་ཡབ་སྲས་ལ་སོགས་པ་ནཱ་ལེནྡྲའི་མཁས་པའི་དབང་པོ་དེ་ </p><p>དག་གིས་བཅོམ་ལྡན་འདས་ཀྱི་བཀའ་ལ་བསྲེགས་བཅད་བརྡར་གསུམ་གྱིས་ཞིབ་འཇུག་ </p><p>1 | ནུབ་ཕྱོགས་པའི་ཚན་རིག་མཁས་དབང་ཚོས་ཤེས་པ་དང་ཀླད་པའི་དབྱེ་བ་ཕྱེ་ཐུབ་ཀྱི་མེད། </p><p>བྱས་ནས། ཚད་མའི་ལམ་ནས་ངེས་པ་འདྲེན་པ་ཞིག་མ་གཏོགས། བཅོམ་ལྡན་འདས་ཀྱི་ བཀའ་རེད་ཅེས་&quot;རྨོངས་དད་&quot;ལྟ་བུ་ཁྱོན་ནས་བྱས་མེད། </p><p>ང་ལ་ཆ་བཞག་ན་ཆོས་ལུགས་ཚང་མས་མི་ལ་ཕན་གྱི་ཡོད་པས་གུས་ཞབས་བྱེད་ཀྱི་ </p><p>ཡོད། ལྟ་གྲུབ་མི་འདྲ་བ་ཡོད་ཀྱང་སེམས་བཟང་པོ་བྱེད་དགོས་པ་དང་། སྙིང་རྗེའི་བློ་སྐྱེ་ དགོས་ཞེས་ཆོས་ལུགས་ཚང་མས་བཤད་ཀྱི་ཡོད་པས་གུས་ཞབས་བྱེད་ཀྱི་ཡོད། ཡིན་ན་ཡང་ </p><p>སངས་རྒྱས་པའི་ཆོས་དང་། ལྷག་པར་དུ་ནཱ་ལེནྡྲ་ནས་བརྒྱུད་པའི་ཆོས་ལུགས་དེ་དངོས་ </p><p>གནས་བསྲེགས་བཅད་བརྡར་གསུམ་བྱས་ནས་གསུངས་པ་ཞིག་ཡིན་པས། གཙོ་ཆེ་ཤོས་ཆོས་ རྒྱལ་སྲོང་བཙན་སྒམ་པོར་ཆ་བཞག་ན་རྒྱ་བཟའ་དང་འཁྲུང་ས་བསྐྱོན་ནས་ཡོད་ཀྱང་། རྒྱ་ </p><p>ཡིག་ལ་སློབ་སྦྱོང་བྱ་དགོས་པ་ལྟ་བུ་མིན་པར། རྒྱ་གར་གྱི་དེ་བ་ནཱ་ག་རིའི་ཡི་གེ་ལ་དཔེ་ </p><p>བལྟས་ནས། སོ་སོར་དབྱངས་དང་གསལ་བྱེད་ཡོད་པའི་བོད་ཡིག་ཅིག་བཟོས་པ་གྱོང་པོ་ རེད། ཡི་གེ་བཟོས་པ་དེ་ཧ་ཅང་ཡག་པོ་བྱུང་འདུག </p><p>མཁན་ཆེན་ཞི་བ་འཚོ་བོད་ལ་གདན་ཞུ་གནང་བ་ལྟར་ཕེབས་ཏེ། མཁན་ཆེན་ཞི་བ་ འཚོས་ཁྱོད་ཚོར་བོད་ཡིག་རང་མཚན་པ་ཞིག་འདུག་པས། ལེགས་སྦྱར་སྐད་དང་། པཱ་ལིའི་ སྐད་ལ་སློབ་དགོས་པ་མི་འདུག བོད་ཡིག་རང་གི་ཐོག་ནས་སློབ་སྦྱོང་བྱ་རྒྱུ་ཡོད་པ་ཞིག་ལ་ ཅི་ཞིག་བྱེད་དགོས་ཀྱི་འདུག་ཅེ་ན། ལེགས་སྦྱར་དང་པཱ་ལིའི་ནང་ལ་ཡོད་པའི་རྒྱ་གར་ མཁས་པའི་གཞུང་དང་། བཅོམ་ལྡན་འདས་ཀྱི་བཀའ་དེ་དག་ཚུར་བོད་ཡིག་ནང་ལ་བསྒྱུར་ </p><p>རྒྱུ་དེ་གལ་ཆེན་པོ་འདུག་ཅེས་གསུངས་འདུག་པར་བསམ་བློ་བཏང་ན། </p><p>སྤོབས་པ་རྙེད་རྒྱུ་འདུག </p><p>ང་ཚོ་བོད་པས་ </p><p>སོ་སོ་རང་ལ་སྐད་ཡིག་ཅིག་ཡོད་པ་དང་། མཁན་ཆེན་ཞི་བ་འཚོས་ཀྱང་བོད་པའི་ སྐད་ཡིག་དེ་ཕྱུག་པོ་ཞིག་ཡོད་པར་གཟིགས་པ་ལྟར། ལེགས་སྦྱར་དང་པཱ་ལིའི་སྐད་སློབ་ </p><p>དགོས་མི་འདུག་པར། བཀའ་དང་བསྟན་བཅོས་དེ་དག་བོད་ཡིག་གི་ནང་ལ་བསྒྱུར་ནས། </p><p>སོའི་རང་སྐད་ཀྱི་ཐོག་ནས་རང་མགོ་ཐོན་པ་བྱས་པ་དེས་ཧ་ཅང་ཡག་པོ་བྱུང་འདུག </p><p>2 | ནུབ་ཕྱོགས་པའི་ཚན་རིག་མཁས་དབང་ཚོས་ཤེས་པ་དང་ཀླད་པའི་དབྱེ་བ་ཕྱེ་ཐུབ་ཀྱི་མེད། </p><p>ཕྱེད་ཀ་སྒྲུང་གི་བཟོ་ཞིག་ཡིན་ན་ཡང་། ཆོས་རྒྱལ་སྲོང་བཙན་སྒམ་པོ་རྒྱ་བཟའ་དང་ འཁྲུང་ས་བསྐྱོན་ནས་རྒྱ་ནག་དང་ཧ་ཅང་ཉེ་པོ་ཡོད་པས། ལྷ་སའི་གཙུག་ལག་ཁང་གི་ཇོ་ བོའི་སྐུ་ཡང་རྒྱ་ནག་ནས་གདན་འདྲེན་ཞུས་པ་རེད། རྒྱ་ནག་དང་ཧ་ཅང་འབྲེལ་བ་འདུག ཡིན་ན་ཡང་ཆོས་རྒྱལ་ཁྲི་སྲོང་ལྡེའུ་བཙན་གྱི་སྐབས་སུ། ཁྲི་སྲོང་ལྡེའུ་བཙན་དབུས་སུ་ བཞུགས། ཕྱོགས་གཅིག་ལ་རྒྱ་ཡི་མཁན་པོ་རྣམས་བཞུགས། ཕྱོགས་གཅིག་ལ་སློབ་དཔོན་ཀ་ མ་ལ་ཤཱི་ལའི་རྗེས་འབྲངས་རྣམས་བཞུགས། ཆོས་རྒྱལ་གྱིས་གཟིགས་པའི་སྐབས་སུ་རྒྱ་ཡི་ སྒོམ་ཆེན་ཚོར་སྒོམ་རྒྱག་རྒྱུ་མ་གཏོགས་དེ་ཙམ་བཤད་རྒྱུ་མེད་པ་དང་། སློབ་དཔོན་ཀ་མ་ལ་ ཤཱི་ལའི་རྗེས་འབྲངས་ཚོར་ཧ་ཅང་བཤད་རྒྱུ་ཡོད་པས། རྗེས་ལ་ཆོས་རྒྱལ་གྱིས་རྒྱ་ཡི་མཁན་ པོ་སྒོམ་ཆེན་པ་ཚོར་&quot;ད་རྒྱ་ཡི་ཡུལ་ལ་ཕེབས་ན་འགྲིག་གི་འདུག་&quot;ཅེས་གསུངས་ འདུག(བཞད་མོ་བཞད།) དེ་ནི་ལོ་རྒྱུས་རེད་ལ། གོ་རྒྱུ་ཡང་ཆེན་པོ་འདུག </p><p>ང་ཚོ་བོད་པས་སྒོམ་བརྒྱབ་སྡོད་པ་ལྟ་བུ་དང་། འདོན་པ་སྐྱོར་སྡོད་པ་ལྟ་བུ་ཙམ་ཞིག་ </p><p>མ་ཡིན་པར། ཤུགས་བརྒྱབ་ནས་གཞུང་ཆེན་རྣམས་སྦྱངས་ཏེ་སློབ་གཉེར་བྱས་པ་དེ་ཧ་ཅང་ མངོན་གསལ་དོད་པོ་ཡིན། དེ་ལྟར་འདས་པའི་ལོ་སྟོང་ཕྲག་ལྷག་གི་རིང་ལ་བོད་པས་སངས་ རྒྱས་པའི་ཆོས་ལ་སློབ་སྦྱོང་གཏིང་ཟབ་བྱས་ནས། </p><p>སངས་རྒྱས་པའི་ཆོས་ལ་བདག་པོ་ </p><p>    </p>","media":"stt010-01.mp3","media-time":36.917396}